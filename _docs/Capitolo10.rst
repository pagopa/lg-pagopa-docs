
|AGID_logo_carta_intestata-02.png|

+-------------------------------------------------------------------------------------+
|                                                                                     |
|**Linee Guida per l'effettuazione dei Pagamenti Elettronici a favore                 |
|delle Pubbliche Amministrazioni e dei Gestori di Pubblici Servizi**                  |
|                                                                                     |
|*ex articolo 5, comma 4 del decreto legislativo 7 marzo 2005. n. 82 e                |
|s.m.i. recante "Codice dell'amministrazione digitale"*                               |
|                                                                                     |
|**Versione** **1.2 –** **febbraio 2018**                                             |
|                                                                                     |
+-------------------------------------------------------------------------------------+


10. Riconciliazione e rilascio della quietanza
==============================================

Gli Enti Creditori eseguono la riconciliazione dei pagamenti sulla base
delle informazioni contabili fornite dal proprio istituto tesoriere, dei
codici IUV forniti dai prestatori di servizi di pagamento che hanno
eseguito i singoli versamenti, nonché dei codici IUV presenti sulle
proprie evidenze informatiche costituite in accordo con quanto descritto
al :ref:`capitolo 7 <informazioni-necessarie-per-leffettuazione-del-pagamento>`.

Per le modalità con le quali effettuare la riconciliazione delle
operazioni si rimanda a quanto indicato negli appositi paragrafi delle
specifiche attuative (:ref:`vedi Capitolo 12 <specifiche-attuative>`).

Al fine di consentire all’Ente Creditore di eseguire una riconciliazione
automatica e nel rispetto di quanto altresì indicato nelle Regole
tecniche OPI e nel Protocollo sulle Regole tecniche OIL [5]_, si segnala
la necessità che l’istituto tesoriere non alteri in alcun modo la
causale del pagamento, ma la trascriva integralmente nel Giornale di
cassa elettronico.

10.1 Pagamenti regolati tramite bonifico singolo
------------------------------------------------

Il codice da utilizzare per la riconciliazione del pagamento è
rappresentato dal codice **Identificativo Univoco di Versamento** (IUV)
e dalla **causale di versamento** che lo contiene, descritti nella
Sezione I del citato `Allegato A - Specifiche attuative dei codici identificativi di versamento, riversamento e rendicontazione <https://pagopa-codici.readthedocs.io/it/latest/>`_.

10.2 Pagamenti effettuati tramite bonifico cumulativo
-----------------------------------------------------

Per la riconciliazione delle operazioni regolate in modo cumulativo si
rimanda a quanto indicato nella Sezione II dell’`Allegato A - Specifiche attuative dei codici identificativi di versamento, riversamento e rendicontazione <https://pagopa-codici.readthedocs.io/it/latest/>`_.

10.3 Attestato di pagamento e rilascio della quietanza
------------------------------------------------------

Una volta riconciliato il pagamento, l’Ente Creditore rende disponibile
sul proprio sito web ovvero invia al pagatore tramite posta elettronica
certificata e/o strumenti analoghi, ivi incluso il *domicilio digitale
del cittadino* di cui all’articolo 3-bis del CAD , un documento che
costituisca per il debitore prova dell’avvenuto pagamento.

Tale attestato deve poter essere riproducibile, a richiesta e cura del
pagatore, su supporto cartaceo: al fine di assicurare la provenienza e
la conformità tra la copia analogica così ottenuta e l’originale
informatico da cui è tratta [6]_ si rimanda alle “Linee guida sul
Contrassegno elettronico” a cura della scrivente Agenzia.

Le ricevute di pagamento rilasciate dai prestatori di servizi di
pagamento che aderiscono al Nodo dei Pagamenti-SPC hanno potere
liberatorio [7]_ nei confronti del pagatore per l’importo
dell’operazione di pagamento, a condizione che i dati identificativi del
pagatore o del soggetto versante, le coordinate di addebito o di
accredito del pagamento riportati su tali documenti siano esatti.

Restano ferme le disposizioni in materia di imposta di bollo che permane
a carico del pagatore in via solidale con l’Ente Creditore ai fini del
rilascio delle quietanze relative ai pagamenti eseguiti.

.. [5]
   Vedi rispettivamente “Regole tecniche e standard per l’emissione dei
   documenti informatici relativi alla gestione dei servizi di tesoreria
   e di cassa degli enti del comparto pubblico attraverso il Sistema
   SIOPE+” e “Aggiornamento del protocollo sulle regole tecniche e lo
   standard per l’emissione dei documenti informatici relativi alla
   gestione dei servizi di tesoreria e di cassa degli enti del comparto
   pubblico” pubblicati sul sito AgID.

.. [6]
   articolo 23, comma 2 del CAD.

.. [7]
   L’effetto liberatorio non potrà riguardare anche la posizione
   debitoria sottostante, laddove l’ammontare dell’importo
   effettivamente da pagare sia determinabile sulla base di elementi
   nella disponibilità esclusiva del pagatore all’atto del pagamento,
   tali, dunque, da escludere la possibilità per la PA beneficiaria di
   verificarne la correttezza. Ci si riferisce, a titolo
   esemplificativo, al pagamento delle tasse in autoliquidazione da
   parte del pagatore, oppure, al pagamento delle sanzioni del Codice
   della strada, in cui l’importo da pagare è variabile per legge a
   seconda della data dell’avvenuta notifica nei confronti
   dell’obbligato al pagamento.

.. |AGID_logo_carta_intestata-02.png| image:: media/header.png
   :width: 5.90551in
   :height: 1.30277in

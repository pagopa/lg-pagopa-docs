
|AGID_logo_carta_intestata-02.png|

+-------------------------------------------------------------------------------------+
|                                                                                     |
|**Linee Guida per l'effettuazione dei Pagamenti Elettronici a favore                 |
|delle Pubbliche Amministrazioni e dei Gestori di Pubblici Servizi**                  |
|                                                                                     |
|*ex articolo 5, comma 4 del decreto legislativo 7 marzo 2005. n. 82 e                |
|s.m.i. recante "Codice dell'amministrazione digitale"*                               |
|                                                                                     |
|**Versione** **1.2 –** **febbraio 2018**                                             |
|                                                                                     |
+-------------------------------------------------------------------------------------+


9. Regolamento contabile e riversamento
=======================================

Il “ciclo di vita del pagamento” prevede che, una volta completata la
fase di esecuzione del pagamento, quest’ultimo venga regolato
contabilmente tra i prestatori di servizi di pagamento dell’utilizzatore
finale e del Ente Creditore attraverso l’invio di SEPA Credit Transfer,
con le modalità indicate dall’\ *Allegato A - Specifiche attuative dei
codici identificativi di versamento, riversamento e rendicontazione*.

Le operazioni disposte attraverso il Sistema pagoPA possono essere
regolate singolarmente o in maniera cumulativa facendo riferimento alla
Giornata operativa del Nodo dei Pagamenti-SPC (:ref:`vedi § 8.5 <giornata-operativa-del-nodo>`), nel rispetto
delle disposizioni di cui al Titolo II del decreto legislativo 27
gennaio 2010, n. 11, nonché del provvedimento della Banca d’Italia del 5
luglio 2011 in materia di diritti e obblighi delle parti nei servizi di
pagamento.

Il rilascio della Ricevuta telematica con esito positivo da parte del
prestatore di servizi di pagamento, di per sé, impone a quest’ultimo di
effettuare in favore dell’Ente Creditore l’accredito dell’importo
indicato nella ricevuta stessa, a prescindere che l’operazione di
addebito nei confronti dell’utilizzatore finale sia stata eseguita o
meno.

Il prestatore di servizi di pagamento che abbia emesso erroneamente una
Ricevuta telematica con esito positivo potrà essere esentato
dall’obbligo di effettuare in favore dell’Ente Creditore l’accredito
dell’importo indicato nella ricevuta stessa solo al ricorrere della
condizione di cui al seguente punto a) e di una delle due condizioni
elencate ai seguenti punti b) e c):

a) abbia preventivamente comunicato all’Ente Creditore l’errata
emissione della Ricevuta telematica avente esito positivo;

b) ove il pagamento sia relativo all’erogazione di un servizio da parte
dell’Ente Creditore e quest’ultimo non abbia provveduto
all’erogazione del servizio stesso verso l’utilizzatore finale;

c) ove il pagamento non sia relativo all’erogazione di un servizio da
parte dell’Ente Creditore e il prestatore di servizi di pagamento
dia prova all’Ente Creditore che l’utilizzatore finale abbia già
ricevuto un documento emesso dallo stesso prestatore di servizi
di pagamento al fine di annullare l’esito positivo
dell’attestazione di pagamento erroneamente rilasciata.

9.1 Pagamenti effettuati tramite bollettino di conto corrente postale
---------------------------------------------------------------------

Stante la particolare natura del versamento in oggetto, regolato
dall’articolo 4 del DPR 144/2001, per quanto riguarda le somme incassate
sui conti correnti postali, in quanto somme nella disponibilità
dell’Ente Creditore, quest’ultimo ha facoltà di richiedere a Poste
Italiane S.p.a. di eseguire il riversamento sul conto di tesoreria delle
somme incassate attraverso il Sistema pagoPA nella singola Giornata
operativa del Nodo dei Pagamenti-SPC (:ref:`vedi paragrafo 8.5 <giornata-operativa-del-nodo>`) mediante invio
di SEPA Credit Transfer, con le modalità indicate 
`nell’Allegato A - Specifiche attuative dei codici identificativi di versamento, riversamento e rendicontazione <https://pagopa-codici.readthedocs.io/it/latest/index.html#>`_ 

All’esercizio della facoltà da parte dell’Ente Creditore corrisponde
l’obbligo di Poste Italiane S.p.a. di darvi immediata esecuzione
accreditando le somme con la periodicità richiesta dall’Ente Creditore,
la quale, come minimo, dovrà tenere conto della tempistica di legge per
l’esecuzione della duplice operazione di accredito.


.. |AGID_logo_carta_intestata-02.png| image:: media/header.png
   :width: 5.90551in
   :height: 1.30277in
